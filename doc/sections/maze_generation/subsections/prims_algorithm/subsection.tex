\subsection{Algorytm Prima}

Algorytm Prima w kontekście generowania labiryntu działa poprzez stopniowe budowanie połączeń między komórkami planszy. W każdej iteracji wybierana jest losowa krawędź prowadząca z odwiedzonej komórki do jednej z sąsiednich, jeszcze nieodwiedzonych. Wybrana komórka zostaje następnie połączona z dotychczasowym obszarem labiryntu. Proces ten powtarzany jest aż do momentu, gdy wszystkie komórki zostaną połączone, tworząc spójną strukturę bez cykli. Szczegółowy przebieg algorytmu wygląda następująco:

\begin{enumerate}
    \item Na początku tworzona jest plansza, w której wszystkie komórki są oznaczone jako ściany. Rysunek \ref{fig:prim_step_1} przedstawia początkowy układ planszy w całości wypełnionej ścianami.
    
    \input{sections/maze_generation/subsections/prims_algorithm/figures/prim_step_1}

    \item Następnie wybierane jest losowe pole, które zostaje oznaczone jako przejście. Rysunek \ref{fig:prim_step_2} przedstawia wybrane losowo pole startowe.
    
    \input{sections/maze_generation/subsections/prims_algorithm/figures/prim_step_2}

    \item Do zbioru krawędzi dodawane są sąsiednie komórki, do których można przejść bezpośrednio z pola startowego. Za sąsiednie uznaje się komórki oddalone o jedno pole w pionie lub poziomie. Ilustrację tego etapu przedstawiono na Rysunku \ref{fig:prim_step_3}.
    
    \input{sections/maze_generation/subsections/prims_algorithm/figures/prim_step_3}

    \item Losowana jest jedna krawędź ze zbioru potencjalnych przejść. Jeśli prowadzi ona do nieodwiedzonego pola, tworzy się przejście między bieżącym polem a nowym (usuwana jest ściana między nimi), a nowe pole zostaje oznaczone jako przejście. Następnie do zbioru krawędzi dodawani są sąsiedzi nowo odwiedzonego pola. Ilustrację tego etapu przedstawiono na Rysunku \ref{fig:prim_step_4}.

    \input{sections/maze_generation/subsections/prims_algorithm/figures/prim_step_4}

    \item Proces powtarza się, aż zbiór krawędzi stanie się pusty, co oznacza, że wszystkie komórki zostały połączone.

    Na Rysunku \ref{fig:prim_later_steps_a} przedstawiono wyznaczanie kolejnych krawędzi labiryntu, a na Rysunku \ref{fig:prim_later_steps_b} końcowy labirynt powstały na podstawie tych krawędzi.
    
    \input{sections/maze_generation/subsections/prims_algorithm/figures/prim_later_steps}
\end{enumerate}