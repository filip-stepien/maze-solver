\section{Generowanie labiryntu}

Do generowania labiryntów kluczowe jest zrozumienie idei drzew rozpinających.

\textbf{Drzewo rozpinające} \cite{cormen2009} to taki podgraf oryginalnego grafu, który zawiera wszystkie jego wierzchołki, a jednocześnie jest spójny i nie zawiera cykli. 

\textbf{Spójność grafu} \cite{balakrishnan2005} oznacza, że między każdą parą wierzchołków istnieje co najmniej jedna ścieżka, czyli można przejść z dowolnego wierzchołka do dowolnego innego, poruszając się po krawędziach grafu. Różnicę między grafem spójnym oraz niespójnym przedstawia rysunek~\ref{fig:connected_and_not_connected_graph}.

\input{sections/maze_generation/figures/connected_and_not_conntected_graph}

\textbf{Cyklem} \cite{balakrishnan2005} nazywamy ścieżkę zaczynającą się i kończącą w tym samym wierzchołku, w której żadna krawędź ani wierzchołek (poza początkiem i końcem) się nie powtarza. Obecność cykli oznacza, że można okrążyć pewien obszar grafu i wrócić do punktu startu inną drogą, co w kontekście labiryntu oznacza istnienie pętli. W drzewie rozpinającym takich pętli nie ma, co gwarantuje unikalną ścieżkę między dowolnymi dwoma wierzchołkami. Przykładowy graf zawierający cykl został pokazany na rysunku \ref{fig:graph_cycle}.

\input{sections/maze_generation/figures/graph_cycle}

\textbf{Minimalne drzewo rozpinające} \cite{cormen2009} (ang. \textit{MST, minimum spanning tree}) to takie drzewo rozpinające, dla którego suma wag krawędzi jest najmniejsza spośród wszystkich możliwych drzew rozpinających danego grafu. W grafach nieważonych, jak te stosowane przy modelowaniu labiryntów, wszystkie krawędzie są traktowane jako równe, dlatego każde drzewo rozpinające o minimalnej liczbie krawędzi spełnia warunki \textit{MST}. Przykładowe minimalne drzewo rozpinające dla grafu z równoważnymi krawędziami pokazuje rysunek \ref{fig:minimum_spanning_tree}.

\input{sections/maze_generation/figures/minimum_spanning_tree}

Algorytmy generujące labirynty sprowadzają się właśnie do wyznaczenia wspomnianego drzewa rozpinającego. 
Uzyskane drzewo określa, które krawędzie (ścieżki) są dostępne, a które stanowią ściany labiryntu.

\input{sections/maze_generation/subsections/prims_algorithm/subsection}

\input{sections/maze_generation/subsections/kruskals_algorithm/subsection}

\input{sections/maze_generation/subsections/dfs_algorithm/subsection}
